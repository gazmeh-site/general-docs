## تماس با ما
از طریق ایمیل، شبکه‌های اجتماعی و تلفن، تماس گرفته و ما را از خدمت مورد نیاز خود مطلع کنید. نحوه ارتباط با ما را می‌توانید از صفحه تماس با ما مشاهده کنید.
به طور خلاصه خدمات گزمه شامل بخش‌های زیر می‌باشد:
* طراحی و اجرای انواع آزمون های کارایی شامل load, stress, smoke, spike, volume. 
* ارزیابی کیفی محصول، روند تولید و مشاوره به منظور بهبود عملکرد آن. 
* مشاوره، طراحی و اجرای سرویس‌های DevOps از سطح زیرساخت تا تمامی ابزارها. 
جزییات تمامی خدمات گزمه در بخش خدمات ما قابل مشاهده می‌باشد.
## بررسی اولیه نیازمندی شما
طی یک جلسه آنلاین نیازمندی شما توسط کارشناسان ما بررسی می‌گردد. برای خدمت آزمون کارایی، سوالاتی در خصوص میزان کاربران و تکنولوژی سامانه پرسیده خواهد شد تا بتوانیم الگویی برای تزریق بار به سیستم پیشنهاد دهیم. اگر نیازمندی شما بررسی کیفی سامانه باشد، تکنولوژی و روند توسعه سامانه، به منظور استخراج متریک‌های کیفی بررسی می‌گردد. برای سرویس مشاوره و اجرای DevOps وضعیت فعلی شما استخراج گردیده تا بهترین نقشه راه پیشنهاد گردد.
## بررسی دقیق نیازمندی شما
پس از ارزیابی اولیه نیازمندی شما، نوبت به استخراج دقیق آن و تعیین محدوده خدمت مورد نظر می‌باشد. برای خدمت ارزیابی کارایی، در صورت در دسترس بودن سامانه مورد نظر تحت اینترنت می‌توان با سرعت بالا  مورد بررسی قرار گیرد و یا اگر ایجاد دسترسی از خارج از سازمان به دلیل ملاحظات امنیتی و زیرساختی میسر نباشد، میتوان طی جلسات حضوری نیازمندی شما مورد بررسی و رصد دقیق قرار گیرد. برای خدمت ارزیابی کیفی یا مشاوره و اجرای زیرساخت DevOps، جزئیات روند انجام کار و محصول بررسی می‌گردد.
> اجرای این بخش در صورت نیاز انجام گردیده و شامل پروژه‌های پیچیده یا پروژه‌هایی با سطح دسترسی درون سازمانی می‌گردد.
## نحوه محاسبه قیمت خدمات
پارامترهای محاسبه قیمت خدمات بر اساس ارزیابی مراحل قبلی استخراج می‌گردند. به عنوان نمونه برای سرویس آزمون کارایی، تکنولوژی‌ قدیمی یا خاص یک سامانه، زمان ارزیابی را افزایش داده و به طبع آن قیمت بیشتری را برای این سرویس شامل می‌گردد. تعداد کاربران همزمان می‌تواند سناریو آزمون را بسیار پیچیده یا ساده کند. نحوه دسترسی به سامانه یکی دیگر از عوامل تاثیرگذار در قیمت خدمت می‌باشد، دسترسی از طریق ریموت یا بستر اینترنت هزینه کمتری را نسبت به دسترسی از طریق سازمان و به صورت حضوری دارد. همچنین دسترسی به سامانه به صورت حضوری و از داخل سازمان، زمان انجام ارزیابی را افزایش می‌دهد. نحوه تامین منابع سخت افزاری آزمون نیز پارامتر دیگری می‌باشد، تامین منابع توسط گزمه شامل هزینه‌های جداگانه‌ای می‌باشد.
## ارسال قرارداد و آغاز همکاری
در نهایت پس از اتمام ارزیابی‌ها و محاسبه هزینه خدمات، جزئیات آن‌ها به همراه فازبندی و زمان‌بندی اجرا طی قراردادی برای شما ارسال گردیده و در صورت تایید، همکاری آغاز می‌گردد.
