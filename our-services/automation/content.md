## خدمات تست اتوماتیک و رگرسیون
اساس کار یک سیستم مبتنی بر agile تولید پیوسته و رشد محصول به صورت افزایش می‌باشد محصولی که در ابتدا قابلیت‌های اندکی داشته طی چرخه‌های پیوسته بزرگتر و قابلیت‌های آن بیشتر می‌گردد. در این روند سریع ارزیابی محصول نیز باید با سرعت بیشتری انجام گردد تا افزایش فرکانس تولید خروجی باعث افت کیفیت محصول نگردد. در چنین شرایطی استفاده از مفهوم تست رگرسیون (regression testing) کارگشا می‌باشد. در هر چرخه رشد محصول، علاوه بر ویژگی اضافه شده، ویژگی‌های دیگر که قبلا توسعه داده‌ شده‌اند نیز باید بررسی گردند تا از تاثیرات جانبی یک ویژگی بر روی محصول اجتناب گردد. 
فرآیند آزمون و سنجش کیفی در صورت رشد سیستم در طول زمان بزرگتر و پرهزینه‌تر می‌گردد. طی پروسه ارزیابی رگرسیون در صورت استفاده از تست به صورت manual در طول زمان هزینه‌ آزمون افزایش پیدا کرده و روند آن فرسایشی می‌گردد. راه‌حل،‌ پیاده‌سازی تست‌ها در قالب اسکریپت‌هایی می‌باشد تا بتوان به صورت اتوماتیک و با سرعت به مراتب بیشتر نسبت به روند manual‌ سیستم را ارزیابی نمود و عملا مفهوم تست رگرسیون را در یک چرخه agile تحقق بخشید.
اما فرآیند اتوماتیک‌سازی ممکن است در طول زمان شما را با چالش‌هایی مواجه کند. انتخاب ابزار نامناسب و عدم استفاده از الگو‌ یا چارچوب‌های مشخص می‌تواند نگهداشت اسکریپت‌های تست را با مشکل مواجه کند و در برخی شرایط عملا پرهزینه‌تر و غیرکاربردی‌تر از تست manual گردد.
توجه به اصل هرم تست اتوماتیک نیز بسیار مهم می‌باشد، اینکه در هر سطح از محصول به چه میزان تست اتوماتیک مورد نیاز است.

طبق این هرم بیشتر اسکریپت‌های تست می‌بایست در سطح Unit و Integration‌ باشند و سطوح API و UI نیز به ترتیب سهم کمتری از اسکریپت‌ها. دلیل این امر نیز هر چه به کف هرم نزدیک میشویم هزینه پیاده‌سازی و زمان اجرا تست‌ها کاهش‌ می‌یابد و عملا می‌توان coverage‌ خوبی بر روی قابلیت‌های سیستم دارا بود. ارزیابی سطوح بعدی به خصوص UI بسیار پرهزینه و زمان‌بر خواهد بود.
توجه به همه این نکات به شما کمک خواهد کرد با هزینه‌ای منطقی، قابلیت اطمینان محصول افزایش پیدا کرده و بتوانید با فرکانس بیشتر و ریسک کمتر محصول خود را توسعه دهید. 
ما در گزمه تلاش می‌کنیم تا با مشاوره در این زمینه به این امر در سازمان شما کمک کنیم.
