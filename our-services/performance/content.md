## خدمت تست کارایی
ارزیابی کارایی یا performance به مجموعه‌ای از تستها گفته می‌شود که وظیفه ارزیابی سیستم با شرایطی شبیه به محیط واقعی و عملیاتی از نظر کاربر، منابع و زمان را دارند تا این اطمینان حاصل گردد که سیستم در زمان تحویل به مشتری یا استقرار به صورت عملیاتی، مشکلاتی از قبیل عدم پشتیبانی از کاربران با تعداد زیاد یا پایداری را ندارد. سیستم شما ممکن است تعداد زیادی قابلیت که به نحو صحیح عمل می‌کنند را دارا باشد اما در زمان اجرا به صورت عملیاتی کارایی لازم را برخوردار نباشد. اما انواع تست کارایی چیست؟ و کدام تست برای محصول شما مورد نیاز است؟ اگر نیاز دارید به این پرسش‌ها در خصوص سیستم خود پاسخ دهید،‌ تست کارایی راه حل شماست.
انواع تست‌های کارایی که به عنوان سرویس قابل ارائه می‌باشد:

**تست بار (load):** این تست به منظور ارزیابی سیستم با شرایط و متغیر‌هایی نزدیک محیط عملیاتی در مدت زمان ۳۰ تا ۶۰ دقیقه انجام می‌گیرد. به عنوان مثال بر اساس ارزیابی‌های انجام شده سیستم باید بتواند تعاملات ۱۰۰۰ کاربر همزمان را پشتیبانی نماید و مشابه این حالت بار بر روی سیستم تزریق می‌گردد.
**تست استرس (stress):** در این آزمون، سیستم با شرایطی بیش از ظرفیت ارزیابی شده برای تست بار مورد سنجش قرار می‌گیرد. میزان افزایش بار به صورت پلکانی تا زمان استخراج توان بهینه و حداکثر توان عملیاتی سیستم ادامه می‌یابد. به عنوان نمونه حالت توان معمول سیستم بر اساس تست بار ۱۰۰۰ کاربر همزمان می‌باشد. آزمون استرس بر اساس ۲۰۰۰ کاربر همزمان طراحی و اجرا می‌گردد که طی آن مشخص می‌گردد سیستم کارایی خود را با بیش از ۱۵۰۰ کاربر از دست داده و دچار خطا می‌گردد. 
**تست ضربه (spike, peak):** این آزمون با استفاده از افزایش ناگهانی حجم کاربران یا ورودی‌های سیستم انجام می پذیرد. هدف این آزمون بررسی رفتار سیستم پس از هر پیک می‌باشد و سیستم باید بتواند بعد از هر افزایش بار و برگشت به حالت عادی به روند طبیعی خود ادامه دهد.
**تست پایداری (endurance, stability):** تست پایداری به منظور بررسی سیستم با شرایط مشابه محیط عملیاتی مانند تست Load‌ اما در زمانی طولانی تری انجام می‌گردد. در این تست متغیر ما زمان است و میخواهیم وضعیت محصول را در مدت بیشتری ارزیابی نماییم. به عنوان نمونه ۱۰۰۰ کاربر در حال تعامل با سیستم به مدت چند روز یا چند هفته می‌باشند. البته باید در نظر داشت به منظور اطمینان از این موضوع که سیستم طی مدت طولانی مثلا ۱ سال دچار مشکل نمی‌شود نمی‌توان این آزمون را برای ۱ سال اجرایی نمود ولی با یک ضریب می‌توان اطمینان پیدا کرد سیستم پایداری مطلوبی دارد.
ما در گزمه با استفاده از تجربیات خود تمامی تست‌های کارایی را به منظور حصول اطمینان شما از محصول‌تان انجام می دهیم.
