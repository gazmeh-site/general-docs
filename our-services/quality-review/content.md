## خدمات بازبینی کیفی و رتبه‌بندی
در این خدمت سامانه یا سرویس‌های مدنظر کارفرمای محترم توسط تیم فنی مجری بازبینی می‌شوند. این بازبینی معمولا بصورت بررسی مستندات فنی و دیگر فرآورده‌های نرم‌افزاری (معماری، طراحی تجربه کاربری، پروتوتایپ، سورس کد و محصول نهایی) انجام می‌گیرد. سپس بر اساس بازبینی‌های انجام گرفته جلساتی با تیم فنی سامانه برای راست آزمایی نتایج استخراج شده از مستندات و فرآورده‌های بازبینی‌شده صورت می‌گیرد. در نهایت مستندات نتایج بصورت کمی شده (بر مبنای امتیازها) در حیطه‌های مختلف خصوصیات کیفی (براساس استاندارد ISO-۲۵۰۰۱) در اختیار کارفرما قرار می‌گیرد. جنبه‌های مختلف بازبینی کیفی به قرار زیر است:
* معماری سامانه
* فرآیند طراحی و توسعه
* فرآیند آزمون و خودکارسازی آزمون
* تجمیع پیوسته
* استقرار
* مانیتورینگ و رویداد نگاری
* مقیاس‌پذیری
* قابلیت اطمینان
* قابلیت استفاده و تجربه کاربری
* مستندات و قابلیت نگهداری

بطور متوسط در هر یک از موارد فوق بیش از بیست متریک کمی سازی شده است و مورد ارزیابی قرار می‌گیرد. در مجموع فرآیند بازبینی کیفی، به صورت تفکیکی ۲۰۰ متریک متفاوت مورد ارزیابی قرار می‌گیرند. سپس امتیاز در هر بخش محاسبه شده و امتیاز کلی با توجه به نوع سامانه (انواع سامانه‌های مختلف توزیع متفاوتی از وزن امتیاز در هر بخش را دارا می‌باشد) محاسبه می‌شود. از این امتیاز همچنین می‌توان برای مقایسه کیفی سامانه مورد ارزیابی با سامانه‌های مشابه کارفرما نیز استفاده نمود.
